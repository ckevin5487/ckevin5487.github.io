<1h>PROCEDIMENTO DI ACCENSIONE DEL COMPUTER</h1>

Il SISTEMA OPERATIVO è un software indispensabile per il funzionamento del computer. Esso gestisce tutte le risorse sia hardware che software.
1.	Quando premi il pulsante di accensione il primo componente che entra in funzione è l'alimentatore.

2.	La scheda madre è il primo componente elettronico ad essere alimentato e, quindi, ad accendersi e a distribuire la tensione elettrica a tutti gli altri componenti (CPU, RAM, scheda video, hard disk etc.). 

3.	Appena riceve corrente elettrica la CPU si sveglia e si inizializza e manda il primo segnale al software necessario per gestire l'avvio del PC. Tale software è contenuto nel BIOS (Basic Input/Output System). Il BIOS ha il compito di riconoscere e inizializzare il resto dell'hardware di un computer: se tutto si trova al suo posto e funziona come dovrebbe, ogni componente viene riconosciuto e inizializzato affinché cominci a comunicare con tutti gli altri.

4.	Una volta inizializzati tutti i componenti hardware il BIOS passa a cercare quale tra i dischi fissi riconosciuti nella fase precedente ha il cosiddetto "record d'avvio" (MBR, master boot record). Si tratta di una minuscola porzione del disco che contiene le informazioni necessarie a caricare il sistema operativo: se è presente, quale è, in quale cartella del disco si trova.

5.	Il sistema operativo viene caricato sulla RAM e mandato in esecuzione dal processore.

